---
title: 15 Regulære spilleavbrytelser
parent: Kapittel 5
---
<details open markdown="block">
  <summary>
    Regeloversikt
  </summary>
  {: .text-delta }
- TOC
{:toc}
</details>

# 15 Regulære spilleavbrytelser
{: #r15 .no_toc}
En spilleravbrytelse er tiden mellom en fullført ballveksling og til førstedommer blåser 
for neste serve.
([15.4](#r15-4), [15.5](#r15-5))

De eneste regulære spilleavbrytelser er time-outer og spillerbytter.

## 15.1 Antall regulære spilleavbrytelser
{: #r15-1}
Hvert lag har rett til maksimalt to time-outer og seks spillerbytter i hvert sett.[^1] 
([6.2](../para6/#r6-2), [15.4](#r15-4), [15.5](#r15-5))

## 15.2 Flere avbrytelser etter hverandre
{: #r15-2}

### 15.2.1
{: #r15-2-1}
Anmodning for én eller to time-outer og én anmodning om spillerbytte fra ett eller 
begge lagene kan følge etter hverandre uten at spillet i mellomtida er gjenopptatt. 
([15.4](#r15-4), [15.5](#r15-5))

### 15.2.2
{: #r15-2-2}
Et lag tillates imidlertid ikke å anmode om to spillerbytter etter hverandre i samme 
spilleavbrytelse. To eller flere spillere kan byttes i samme avbrytelse.
([15.5](#r15-5), [15.6.1](#r15-6-1))

### 15.2.3
{: #r15-2-3}
Det må være en fullført ballveksling mellom to separate spillerbytter anmodet fra det 
samme laget (Unntak: et pålagt spillerbytte som resultat av skade eller 
utvisning/diskvalifikasjon. ([15.5.2](#r15-5-2), [15.7](#r15-7), [15.8](#r15-8)))

### 15.2.4
{: #r15-2-4}
Det er ikke tillatt å be om en regulær spilleavbrytelse etter å ha fått avslått
en forespørsel og fått tilsnakk for forsinkelse (delay warning) ved den samme
avbruddet, før neste ballveksling er over.

## 15.3 Anmodning om regulære avbrytelser
{: #r15-3}

### 15.3.1
{: #r15-3-1}
Treneren kan anmode om regulære spilleravbrytelser, eller av kampkapteinen dersom 
treneren eller assistenttrener ikke er tilgjengelig, og bare av disse.
([5.1.2](../para5/#r5-1-2), [5.2](../para5/#r5-2), [15](#r15))

### 15.3.2
{: #r15-3-2}
Spillerbytte før et sett begynner er tillatt og skal noteres som et regulært bytte for det 
settet.
([7.3.4](../para7/#r7-3-4))

## 15.4 Time-outer og tekniske time-outer
{: #r15-4}

### 15.4.1
{: #r15-4-1}
Time-out anmodninger må gjøres ved å vise det korrekte håndsignalet, når ballen er ute 
av spill og før signalet for neste serve. Alle time-outer som lagene ber om varer i 30 
sekunder.[^2]
(Fig. 11 (4))

### 15.4.2
{: #r15-4-2}
I alle time-outene skal spillerne som er i spill gå til frisonen nær sin spillerbenk.

## 15.5 Spillerbytte
{: #r15-5}
(Fig. 11 (5))

### 15.5.1
{: #r15-5-1}
Et spillerbytte er handlingen der en spiller, unntatt liberoen eller den spilleren som 
libero er inne på banen for, etter at sekretæren har skrevet byttet inn i kampskjemaet, 
blir med i spillet ved å overta posisjonen til en annen spiller som må forlate banen.
([15.10](#r15-10), [19.3.2](../para19/#r19-3-2), fig.11 (5))

### 15.5.2
{: #r15-5-2}
Når et spillerbytte skjer på grunn av skade på spiller i spill, kan spillerbytte bli fulgt av 
håndsignal fra trener eller kaptein

## 15.6 Begrensninger i spillerbytter
{: #r15-6}

### 15.6.1
{: #r15-6-1}
En spiller i startoppstillingen kan forlate banen, men bare én gang i hvert sett, og 
komme tilbake igjen, men bare én gang i hvert sett, og han/hun kan bare komme tilbake 
igjen til sin opprinnelige plass i rotasjonsordenen.
([7.3.1](../para7/#r7-3-1))

### 15.6.2
{: #r15-6-2}
En innbyttespiller kan bare bli byttet inn på banen én gang i hvert sett på plassen til en 
spiller i startoppstillingen, og han/hun kan bare bli byttet ut med den samme spilleren 
fra startoppstillingen.
([7.3.1](../para7/#r7-3-1))

## 15.7 Ekstraordinært spillerbytte
{: #r15-7}
En spiller (unntatt liberoen) som ikke kan fortsette å spille på grunn av skade/sykdom
eller utvisning/dikvalifikasjon, skal byttes ut ved et reglementert spillerbytte.
Dersom dette ikke er mulig, har laget rett til å foreta et 
ekstraordinært spillerbytte, utover begrensningene i regel [15.6](#r15-6).

Et ekstraordinært spillerbytte betyr at en hvilken som helst spiller som ikke er på banen
på det tidspunktet da skade/sykdom/utvisning/diskvalifikasjon skjedde, unntatt Libero, 
Libero nr 2 eller hans/hennes erstatter, kan byttes inn for den 
skadde/syke/utviste/diskvalifiserte spilleren.

Den erstattede spilleren kan ikke spille mer i samme kamp
Et ekstraordinært spillerbytte kan ikke i noen sammenheng bli regnet som vanlig 
spillerbytte, men skal noteres i kampskjemaet som en av det totale antall spillerbytter i 
settet og kampen.   

## 15.8 Spillerbytte ved utvisning eller diskvalifikasjon
{: #r15--8}
En utvist eller diskvalifisert spiller må bli byttet gjennom et reglementert spillerbytte. 
Dersom dette ikke er mulig, har laget rett til å gjøre et ekstraordinært spillerbytte. 
Dersom dette ikke er mulig, blir laget erklært ufulltallig.
([6.4.3](../para6/#r6-4-3), [7.3.1](../para7/#r7-3-1), [15.6](#r15-6),
 [21.3.2](../para21/#r21-3-2), [21.3.3](../para21/#r21-3-3))

## 15.9 Ureglementert spillerbytte
{: #r15-9}

### 15.9.1
{: #r15-9-1}
Et spillerbytte er ureglementert dersom det bryter med begrensningene omtalt i
regel [15.6](#r15-6) (unntatt tilfellet i regel [15.7](#r15-7)), eller dersom en 
spiller som ikke står i spillerlisten er involvert.

### 15.9.2 
{: #r15-9-2}
Når et lag har foretatt et ureglementert spillerbytte og spillet er blitt gjenopptatt, skal 
følgende skje i denne rekkefølgen:
([8.1](../para8/#r8-1), [15.6](#r15-6))

#### 15.9.2.1
{: #r15-9-2-1}
laget blir straffet med at motstander får serven og et poeng,
([6.1.3](../para6/#r6-1-3))

#### 15.9.2.2
{: #r15-9-2-2}
spillerbyttet blir korrigert,

#### 15.9.2.3
{: #r15-9-2-3}
poengene vunnet av laget etter at feilen ble begått blir kansellert. Motstandernes 
beholder sine poeng.

## 15.10 Prosedyre ved spillerbytte
{: #r15-10}

### 15.10.1
{: #r15-10-1}
Spillerbytte skal finne sted innenfor spillerbyttesonen.
([1.4.3](../para1/#r1-4-3), fig. 1b)

### 15.10.2
{: #r15-10-2}
Et spillerbytte skal bare ta den tiden som er nødvendig for å få byttet skrevet inn i 
kampskjemaet og for å tillate at spillerne bytter plass.
([15.10.3](#r15-10-3), [24.2.6](../para24/#r24-2-6), [27.2.2.3](../para27/#r27-2-2-3))

### 15.10.3.1
{: #r15-10-3-1}
Anmodningen om spillerbytte skjer ved at innbyttespilleren(e), klar til å spille, går inn i 
spillerbyttesonen ved en spilleravbrytelse. Treneren behøver ikke å vise noe håndsignal, 
unntak: dersom spillerbyttet er i forbindelse med bytte av skadet spiller, eller ved starten 
på settet.

### 15.10.3.2
{: #r15-10-3-2}
Dersom spilleren ikke er klar til å spille, skal spillerbyttet ikke innvilges og laget 
straffes for forsinkelse.
([16.2](../para16/#r16-2))

### 15.10.3.3
{: #r15-10-3-3}
Anmodningen om spillerbyttet skal bekrefte og annonseres av sekretær eller 2. dommer 
ved å bruke enten en buzzer eller fløyte. 2. dommer skal autorisere spillerbytte.[^3] 
([24.2.6](../para24/#r24-2-6))

### 15.10.4
{: #r15-10-4}
Dersom et lag ønsker å foreta mer enn ett bytte, må alle aktuelle spillere gå inn i 
spillerbyttesonen samtidig. I dette tilfellet skal byttene skje i rekkefølge, det ene par 
spillere etter det andre. Dersom ett av byttene er ureglementert, skal dette (og bare dette) 
avvises og laget gis «tilsnakk for forsinkelse».
([1.4.3](../para1/#r1-4-3), [15.2.2](#r15-2-2))

## 15.11 Ukorrekte anmodninger
{: #r15-11}

### 15.11.1
{: #r15-11-1}
Det er ukorrekt å anmode om en spilleravbrytelse:
([15](#r15))

#### 15.11.1.1 
{: #r15-11-1-1}
under en ballveksling, eller i samme øyeblikk som eller etter at det er gitt signal for 
serve;
([12.3](../para12/#r12-3))

#### 15.11.1.2
{: #r15-11-1-2}
av et ikke-autorisert lagsmedlem;
([5.1.2.3](../para5/#r5-1-2-3), [5.2.3.3](../para5/#r5-2-3-3))

#### 15.11.1.3
{: #r15-11-1-3}
om spillerbytte før spillet har vært gjenopptatt etter et foregående spillerbytte hos 
samme lag, med unntak av skade/sykdom hos en spiller i spill;
([15.2.2](#r15-2-2), [15.2.3](#r15-2-3), [16.1](../para16/#r16-1), [27.2.2.6](../para27/#r27-2-2-6))

#### 15.11.1.4
{: #r15-11-1-4}
etter å ha benyttet det tillatte antall time-outer og spillerbytter.
([15.1](#r15-1))

### 15.11.2
{: #r15-11-2}
Den første ukorrekte anmodningen som ikke influerer på eller forsinker spillet skal 
avvises, men må noteres i kampskjemaet uten andre konsekvenser.
([16.1](../para16/#r16-1), [27.2.2.6](../para27/#r27-2-2-6))

#### 15.11.2.1
{: #r15-11-2-1}
En hvilken som helst gjentatt ukorrekt anmodning i kampen gjelder som forsinkelse av 
spillet.
([16.1.4](../para16/#r16-1-4)) 

## Fotnoter

[^1]:
    I verdensomfattende FIVB-konkurranser for senior spillere kan FIVB redusere
    antall TO med en og antallet TTO i overenstemmelse med sponsorer, markedsføring og TV-avtaler.

[^2]:
    I verdensomfattende FIVB-konkurranser er der obligatorisk å bruke en buzzer,
    og deretter vise det riktige håndsignalet.

[^3]:
    I verdensomfattende FIVB-konkurranser nyttes nummererte skilt (inkludert
    nettbrett) for å gjøre spillerbyttene lettere.
