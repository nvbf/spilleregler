---
title: 2 Nett og stolper
parent: Kapittel 1
---
<details open markdown="block">
  <summary>
    Regeloversikt
  </summary>
  {: .text-delta }
- TOC
{:toc}
</details>

# 2 Nett og stolper
{: #r2 .no_toc}
(Fig. 3)

## 2.1 Netthøyden
{: #r2-1}

### 2.1.1 
{: #r2-1-1}
Nettet er plassert loddrett over midtlinjen. Toppen av nettet har en høyde
på 2.43 m for menn og 2.24 m for kvinner. (1.3.3)

### 2.1.2 
{: #r2-1-2}
Høyden måles fra midten av banen. Netthøyden (målt over de to sidelinjene) skal være 
nøyaktig den samme og skal ikke overskride den offisielle høyden med mer enn 2 cm. 
(1.1, 1.3.2, 2.1.1)

## 2.2 Struktur
{: #r2-2}
Nettet er 1 m bredt og 9.50 – 10 m langt (med 25 – 50 cm på hver side av sidebåndene) 
og laget av svart snøre i masker på 10 cm kvadrater.[^1] (Fig. 3)

På toppen er det et 7 cm bredt horisontalt bånd, laget av dobbelt kanvas og sydd i hele 
nettets lengde. Ved hver ende av båndet er det et hull som en trekker en snor gjennom. 

Denne snoren fester båndet til stolpene for å holde nettet stramt på toppen.

Inne i båndet skal det være en bøyelig kabel som brukes til å feste nettet i stolpene og 
som holder nettet stramt øverst.

Nederst på nettet er det et annet horisontalt bånd, 5 cm bredt, av samme type som 
båndet på toppen av nettet. Gjennom dette båndet er det tredd en snor. Denne snoren 
festes i stolpene og holder nederste del av nettet stramt. (fig. 3)

## 2.3 Sidebånd
{: #r2-3}
To hvite bånd er festet loddrett på nettet og plassert rett over hver sidelinje.
De er 5 cm brede og 1 m lange, og anses som en del av nettet. (1.3.2, fig 3)

## 2.4 Antenner
{: #r2-4}
En antenne er ei bøyelig stang, 1.80 m lang og 10 mm i diameter. Den er laget av 
fiberglass eller liknende materiale.

En antenne festes på ytterkanten av hvert sidebånd. Antennene festes hver sin side av 
nettet (fig. 3).

Den øverste, 80 cm lange, delen av hver antenne fortsetter over nettet og er merket med 
10 cm høye felt i forskjellige farger, fortrinnsvis rødt og hvitt.

Antennene anses som en del av nettet og markerer sidegrensene for passeringsområdet. 
(2.3, 10.1.1, fig. 3, fig. 5).

## 2.5 Stolpene
{: #r2-5}

### 2.5.1
{: #r2-5-1}
Stolpene som nettet er festet i skal plasseres i en avstand av 
0.50 - 1.00 m utenfor sidelinjene. De er 2.55 m høye og helst justerbare.[^2]
### 2.5.2
{: #r2-5-2}
Stolpene er avrundet og glatte, festet i gulvet uten vaier. Det skal ikke være 
konstruksjoner som innebærer fare eller hinder for spillerne.
(fig. 3)

## 2.6 Tilleggsutstyr
{: #r2-6}

Alt tilleggsutstyr blir regulert gjennom FIVB’s bestemmelser.

## Fotnoter

[^1]:
    I verdensomfattende FIVB-konkurranser, regulert av spesifikke konkurranse 
    regulativ, kan maskestørrelsen modifiseres for å fjøre det lettere med
    markedsføring i henhold til avtaler.

[^2]:
    I verdensomfattende FIVB konkurranser skal stolpen være plassert 1 meter
    utenfor sidelinjen.
